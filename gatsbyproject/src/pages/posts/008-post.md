---
title: "Svjetsko kvizaško prvenstvo"
date: 2019-01-06
author: "Josip Mileta"
path: "/osmi-post"
image: ../../images/postphoto2.jpg
tags:
  - pravila
---

Dana 1.6. u 14h održat će se diljem Hrvatske svjetsko kvizaško prvenstvo, isti kviz se igra isti dan u isto vrijeme u cijelom svijetu.

Prva subota lipnja sad je već tradicionalno rezervirana za Svjetsko kvizaško prvenstvo. Igra se po cijelom svijetu isti dan. U Hrvatsku ga je donio Hrvatski kviz savez 2014. godine, najprije samo u Zagreb, a zadnjih se godina igra i po cijeloj državi. Tako je i ove godine.

❗Molimo sve zainteresirane organizatore iz cijele države da nam se jave ukoliko imaju zainteresiranih igrača u svojem gradu ili selu i u tom slučaju organiziraju prijave za njih. Početak kviza na svim lokacijama u Hrvatskoj je u 14 sati.

Vrijeme rješavanja je 120 minuta podijeljenih u dva kruga po 60 minuta s pauzom između. U prvom krugu rješavaju se četiri kategorije, a onda i u drugom četiri. Koje kategorije će biti u kojem krugu, određuje ždrijeb IQA-a. Nakon prvog kruga rješavanja kreće ispravljanje prvog kruga. Igrač sa suigračem zamjenjuje obrasce i ispravlja njegovo. Nakon drugog kruga postupak je identičan, osim što se za obrasce ne smiju zamijeniti isti igrači kao nakon prvog kruga.
